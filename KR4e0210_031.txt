# -*- mode: mandoku-view; -*-
#+TITLE: 衡廬精舍藏稿
#+DATE: 2015-08-25 00:26:02.719983
#+PROPERTY: ID KR4e0210
#+PROPERTY: BASEEDITION WYG    
#+PROPERTY: JUAN 續稿卷一
<pb:KR4e0210_WYG_031-1a>¶
欽定四庫全書¶
　衡廬續稿巻一¶
　　　　　　　　　　　　　明　胡直　撰¶
　賦¶
　　悼才賦(少作/)¶
　少華曾子侍御華山公冢子也良其鳳林毓羽文毛¶
　絢五色之竒龍穴胎姿駿骨呈三花之迥少綜鉛槧¶
　遂軒藻園騁河漢之雄才峻崑丘之逸氣人固擬其¶
<pb:KR4e0210_WYG_031-1b>¶
　東沂之詠可以攀轅南豐之撰可以方駕且將登漢¶
　苑而調治安入虞宫而覽皇鳳篤彼忠藎奕其世武¶
　者矣然而羽儀未騫黯焉先折斯可謂凋彼神樹毁¶
　厥懿璞者也悲哉侍御公哭之痛曰天毒吾多才子¶
　也僕欽挹修能遐結幽憤因抽弱素愛造斯賦題曰¶
　悼才非欲以流布遐來聊用以廣公哀膈云爾¶
槩夫陶化之罔兩兮心耄疑而曷測將衆物之振蕩亦¶
何殱夫魁哲彌憤悁以鞿絓綿思子之閎則昉少康之¶
<pb:KR4e0210_WYG_031-2a>¶
瑤葉䕃伯巫之瓊英衍沂國之神緒遂嬋連於忠貞曰¶
維子之嚴君冠飛豸而揚鷹奮皇斧以擊奸翊絳虬而¶
上征誕作配於良𦙍鴻永路有嘉聲益山抵之搆采滋¶
江妃之孕爧分精爽於日月授文章於列星谹八殥以¶
為胸柱四極以為肩雕琬琰而為腸厭瓊華為之面聳¶
孤韻於秋颷騰逸氣於霄烟鑚老易於三昧鏡丘索於¶
九淵瑋抽葉於六家邃㭊義於百氏旁搜厯而照璣餘¶
檢圖而辨緯浩宇宙之竒詭固一臆之所麗譬縣圃之¶
<pb:KR4e0210_WYG_031-2b>¶
積琛棼沙棠與璇樹有九日之飛花爛光采於十墜肆¶
搖翰而飛藻絢凝璧而浮綺朝百賦而鬱伊暮千詩其¶
猶噎彼談天與炙轂将馳騁而伉儷覽當時之碌碌曾¶
不足以睥睨衆綰纓之夙髦孰不斂衽乎雄名諒發軫¶
於澤國邅息轡於上京紫貝闕而玉堂佇矯翼以飛騰¶
嗟逺期之未從猋戢景其何輕包造化之一軀遂璅絶¶
于尺墳曩吐舌而談九州儵荒䀛而無聞羅古今之竒¶
珍誰適為發其真精豈少薇之墮采倘招搖之隕明駭¶
<pb:KR4e0210_WYG_031-3a>¶
増城之絳樹豈隨霜而謝榮彼夜光而明月亦孰允其¶
無瑩洵造物之懜懜妬鸚鵡之逸鳴斯文章之胎孽反¶
酷以殘其身醜怊悵以侘傺矧惟子之嚴君痛呼天而¶
繚結氣萎絶而中焚曰皇毒儂之多才兮剽吾庭之蘭¶
茝彼童烏與蒼舒雖幼眇而惻哀矧佳賓之俶儻遭圜¶
穹之惽昧精一朝而越裂顔黴黧而耄敗予與子之未¶
遘獲瑤葩于羣瓌擬並駕於赤鵠胡委翮而先摧豈憤¶
世之溷穢驂白螭于神丘将桀跖為羨門必回誼之不¶
<pb:KR4e0210_WYG_031-3b>¶
修斥巫咸以罪穹斯坱北其誰由覩三合之芒芒洵糾¶
錯其曷尤於惟子之鴻烈揚芳暉于來胄雖蕙若之委¶
化終岱霍之伉夀登高岡以長嘯曷袪吾之殷憂¶
　詩¶
　　賦得三顧山贈賀郭封君兩峯翁即相奎父¶
三顧之山乃在雲亭天柱間崴嵬直與斗牛叅削出三¶
峯成卓筆倒畫青霄河漢濕峯頭遙瞰章水江應似荘¶
生堂㘭溢蒼漭西連娬姥雲谽谺東吞紫瑤石中有仙¶
<pb:KR4e0210_WYG_031-4a>¶
翁芳玉容坐窺鴻寶巢雲松鹿裘何謝晉文舉角巾嘗¶
墊漢林宗盧生壇古去不返獨有若翁駕白龍若翁翫¶
世成芻狗富貴何如一杯酒掉頭不肯掛金章天語還¶
令囘白首自昔大山長名材更聞崑丘生瓊玖竒峰孕¶
賢世莫京詞賦寧為中興傾世業汾陽詎足詫許身直¶
擬三代英我當與翁結鄰好紫芝&KR0110;&KR0110;斸雲耕儲皇是¶
非付國手商山雲物不世情¶
　　龍澄原君自黄遷辰沅兵憲兼督學政書至寄賀¶
<pb:KR4e0210_WYG_031-4b>¶
名才超拜著神羊節鎮新開近夜郎已有雄文程楚士¶
還多廟畧静蠻疆沅芷澧蘭清棨㦸酉山辰水濟舟航¶
兼資督府他年事先借前籌萬里揚¶
　　乞橘¶
春囘乞橘纔題簡老去新栽欲待誰浸擬炎天花馥郁¶
佇看氷雪葉葳蕤松筠成列堪為侶禽鳥深藏迥不知¶
剖實他年逢二老彈碁應許笑相隨¶
　　書社秋興八首¶
<pb:KR4e0210_WYG_031-5a>¶
青社虚堂暑漸輕高秋事事愜幽情覺山爽氣通匡嶽¶
槎水滄波混太清巻幔忽然聞桂馥罷琴且復啜&KR1052;羮¶
乆知世味成飱蠟損益何須問向平¶
　　二¶
明時豈是棄君平身病原非濟世英僻逺曽無來節使¶
衰殘早已謝經生晝眠静抱松風韻晨起常占野鳥聲¶
莫道幽人無一事秋山還自斸雲耕¶
　　三¶
<pb:KR4e0210_WYG_031-5b>¶
有時散步自高岡颯颯涼颸灑故裳縱意坐遊天地外¶
忘機身近鷺鷗旁當門魚戯蘆花白遶逕蜂閑菊蕋黄¶
一望蒹葭零露濕伊人宛在水中央¶
　　四¶
堂外高樓影碧灣晴牕莞爾對南山林間日月東西見¶
席上星河次第攀釣艇互看來去好樵歌時聽短長閑¶
白雲黄鶴曽攜賞何似飄飄獨往還(刑曹有/白雲樓)¶
　　五¶
<pb:KR4e0210_WYG_031-6a>¶
病客終朝不掃門軒前紅葉落猶翻束書且學禽中戯¶
散髪延觀原上村萬頃禾麻圍錦繡千峰華武(玉華武/姥俱在)¶
(望/)列兒孫吾郷莫用鄭郷擬正笑康成著作繁¶
　　六¶
老不悲秋秪自欣一聲遙鴈却懐人四海交親書並㫁¶
三江耆舊㑹難頻衡廬已自違佳約吳楚相看作外臣¶
獨有裘羊長不負濁醪時共道吾真¶
　　七¶
<pb:KR4e0210_WYG_031-6b>¶
峩眉髙挈九穹浮曽共皇人汗漫遊别後幾迴瞻白水¶
歸來今始得丹丘神超早已齊鵬鷃身隠何辭喚馬牛¶
最是七天橋上月清光應似社中秋¶
　　八¶
更思岱嶽號天孫長往其如老病繁三觀遙連滄海濶¶
雙門高擁介丘尊南瞻金簡猶非匹西挹雲臺欲竝鶱¶
不得一登天下小太虚隨地且槃桓¶
　　客有言朱鎮翁見訝無詩寄謝二首¶
<pb:KR4e0210_WYG_031-7a>¶
昔遊曽綰大司空唱和翩翩枉上公既老漸諳文字幻¶
相思猶為道情同赤松應作留侯侶緑野長瞻晉國風¶
肯信雲将遊象外相期還共訪鴻蒙¶
　　二¶
秋水澄江鴈欲聞秋風巗桂正初芬登高著屐懐安石¶
掃素籠鵝羨右軍疎慵豈合勞青眼持贈那能寄白雲¶
最是沈園饒樂事芭蕉應不費彈文¶
　　中秋同王未菴周貞夫王執之訪陳䝉山翠峯别¶
<pb:KR4e0210_WYG_031-7b>¶
　　業是暮王塘南劉述亭同集翫月山巔和周生韻¶
　　翠峯一名集仙臺¶
元龍結搆傍仙臺翠滿羣峯挹斗台佳節正同泉石賞¶
高朋還趂鴈鴻來風傳巗桂千林馥月抱江光百里迴¶
庾亮登臨何足擬應知人世有蓬萊¶
　　送羅田周貞夫兼訊黄梅瞿睿夫時睿夫方有詿¶
　　誤事¶
命駕遙憐千里情才名三楚舊諸生賦成豈肯干揚意¶
<pb:KR4e0210_WYG_031-8a>¶
書出誰知擬論衡廬嶽去看天際逺鄱湖秋見鏡中行¶
已瞻雙劒連牛斗何慮人間事不平¶
　　九日登覺山再别貞夫¶
詞客聊停抱膝吟佳晨臨眺且開襟菊邊對酒何辭醉¶
江上狂歌不自禁轉見兩丸催白髪安能五臓化黄金¶
古來離合原無定明月唯期千里心¶
　　訪潁泉年兄園居以宿有耦耕之約故末聯云然¶
久知物外起田園報客花間鳥並喧小憩亭臺穿竹塢¶
<pb:KR4e0210_WYG_031-8b>¶
散行山谷出江村隠居亦幸同郷井宿世應知是弟昆¶
欲向耦耕尋舊約春來還許叩桃源¶
　¶
　¶
　¶
　¶
　¶
　衡廬續稿巻一¶
