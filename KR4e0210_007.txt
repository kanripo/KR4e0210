# -*- mode: mandoku-view; -*-
#+TITLE: 衡廬精舍藏稿
#+DATE: 2015-08-25 00:26:02.164274
#+PROPERTY: ID KR4e0210
#+PROPERTY: BASEEDITION WYG    
#+PROPERTY: JUAN 卷七
<pb:KR4e0210_WYG_007-1a>¶
欽定四庫全書¶
　衡廬精舎藏稿卷七¶
　　　　　　　　　　　　　明　胡直　撰¶
　五言排律¶
　　秋日自海智寺歸家即事¶
高朋江寺合浹月始歸来老屋唯餘壁頽垣已作臺案¶
書封積葉階水露新苔荒圃蒿萊遍柴門犬豕開餘橙¶
霜後摘稀菜雨中裁乞菊纔題簡嘗茶一引杯自今幽¶
<pb:KR4e0210_WYG_007-1b>¶
事愜秋色共悠哉¶
　　送李行人使琉球十韻¶
漢節層霄下周官絶國通金書頒玉篋麟錦錫龍宫到¶
海天為幛乗潮夜易曈吹鐃行碧落旌斾掛長虹兵謝¶
陳稜武辭看陸賈雄鮫綃原入貢楛矢不求供天地同¶
垂曜華夷並祝嵩少年臨異域别緒共飛蓬自是黿鼉¶
國偏知造化功歸期麟閣畫名姓冠諸公¶
　　送樵員外請告還蜀¶
<pb:KR4e0210_WYG_007-2a>¶
慢世縁多病為郎故守𤣥題書天竟許解纜雁先傳醉¶
别燕山月思悲蜀國絃猿啼巫峽路楓落錦江船臛芋¶
宜湔上誅茅記壘邊何心榮負弩詎說叩垂簾縱薄凌¶
雲賦還来頌得賢¶
　　萬通政承詔歸省十一韻¶
澤國標英譽天官振藻詞初㕘鴛鷺侣已踐鳳凰池錯¶
落連牛寳驃騰歴瑰竒含香三署首題柱九重知寵錫¶
非常數雄飛自異資恭承丹鳳詔逺慰白雲思酒倩麻¶
<pb:KR4e0210_WYG_007-2b>¶
姑釀桃憐王母持遙知花漫爛應照舞逡迤康伯親能¶
訓黄香孝可移征麾出紫甸祖席怨青驪佇挹黄花露¶
台階見羽儀¶
　　同姜廷善鄒繼甫王少潛胡祁禮遊西山宿碧雲¶
　　　香山二寺别後追作三十三韻¶
化嶺連西極香山翊上京三闗増險阨九塞倚崢嶸脈¶
度崑崙邇襟開遼海横飛神先鳥去挈侣遡泉行花密¶
紅中騎蘿深緑外軿妙高凌帝釋巨麗眇仙瀛八水開¶
<pb:KR4e0210_WYG_007-3a>¶
功徳三車邁路程龍宫日月迥鷲苑殿堂閎亭俯多羅¶
樹垣圍善見城硨磲分陛級瓔珞掛簷楹睥睨黄金屑¶
罘罳赤玉瑛法輪迴象寳梵鐸震鯨聲鹿子游相亞獅¶
王吼欲轟谷虛松韻逺園敞竹林瑩先帝留黄幄今皇¶
駐綵旌龍神爭䕶蹕天女下彈筝蓄徳兼三昩觀風覽¶
八紘詎異遊姑射應同問廣成慈雲浮濊潤慧日鎮常¶
明自匪天遊豫那覘世太平賡歌前達蹟清賞此時情¶
均有林中好曽無身外攖覺花悅淨性忍草愜幽貞古¶
<pb:KR4e0210_WYG_007-3b>¶
刹登雞足高僧得馬鳴勝招青雀鳥法度白猿精盛夏¶
炎無暑中霄月正晴漱流不記處選洞更忘名靜窟同¶
忉利寒崖過國清眼空南膳部身倚西長庚吾道原無¶
外空門藉有醒天機自喪我真寂本無生回首塵寰客¶
何心火宅爭相攜歸省闥還為語朝英¶
　　中秋夜鄔使君邀登廣視堂後山翫月同舒少㕘¶
　　　管都閫¶
佳節秋臨半英寮夜卜歡官堂登石壁客席挂林端皓¶
<pb:KR4e0210_WYG_007-4a>¶
月依人至中天任意看豈期法署窈坐攬衆山寛江漢¶
浮杯杓軒裳集鳳鸞三星盞底出萬井膝邊攅香遞淮¶
山桂情傾楚澤蘭醉題鸚鵡賦倒著鶡雞冠爽氣占元¶
化清輝接廣寒露團光几案葉落間盤餐北海尊猶滿¶
南樓興未闌那能羈世網耐可棄微官佳賞應難繼令¶
人憶考槃¶
　五言絶句¶
　　同羅日表下第歸至寳應日表議别舟先行敘别¶
<pb:KR4e0210_WYG_007-4b>¶
　　　江岸酒樓¶
花院移舟近筑歌落盞遲談深征袖濕非是怨當時¶
　　王昭君五首(有序/)¶
　自石季倫以後詠昭君者多矣唐宋人獨取白樂天¶
　二絶句以其語有眷國懐土之忱讀之良然最後讀¶
　郭代公詩乃知樂天有所祖郭詩云容顔日憔悴有¶
　甚畫圖時又云始知君惠重更遣畫蛾眉斯其藹然¶
　忠愛形言表矣今古蓋絶唱云友人歐陽曰守示余¶
<pb:KR4e0210_WYG_007-5a>¶
　和白之作余因尾作五章非將以追步逸響聊亦各¶
　宣其所覩焉耳¶
冰雪凋蟬鬢風沙涴綺裳愁容無復理不為學新粧¶
　　二¶
淚作冰霜結愁添塞草翻斷腸那假寐有寐是歸魂¶
　　三¶
自向金㣲去㡬度閱黄河妾心將妾淚㸃㸃逐東波¶
　　四¶
<pb:KR4e0210_WYG_007-5b>¶
願作隨陽鳥秋風一度翔無恩承漢寵祇憶見君王¶
　　五¶
傳聞漢帝怒遣將靖邊氛安得從俘虜南隨霍冠軍¶
　　嘲夢四絶¶
儂别伊人去若個是相逢伊人别儂去若個道是儂¶
　　二¶
決絶復決絶不決當奈何愁令心血損望使鬢毛皤¶
　　三¶
<pb:KR4e0210_WYG_007-6a>¶
夢有浮生相浮生即夢同浮生無用憶遮莫憶夢中¶
　　四¶
舊夢在何處新夢續相從舊空那可續新續總成空¶
　　卧雪東林寺延望天池感賦五絶¶
宿世天池客雲深世絶尋東舎匡仙館西家董奉林¶
　　二¶
一落何遲迴飈輪久莫馭悵望山頭雲徘徊山下路¶
　　三¶
<pb:KR4e0210_WYG_007-6b>¶
層冰疊崔嵬凌凌不可度仙人代移文塵鞅吾當悟¶
　　四¶
寤寐香爐峯偃蹇東林寺朝飲虎溪水還共天池味¶
　　五¶
允矣當稅駕誅草傍巖竇入虎不亂羣巢鳥探其鷇¶
　　度鑚天坡感懐四絶(有序/)¶
　自桃花舖連陟峻嶺四十里至望州舖約十五里至¶
　蛇到退又上十五里至鬼見愁總之平地至此近六¶
<pb:KR4e0210_WYG_007-7a>¶
　十里峻若登天行者未能不損神也甫下山僅十里¶
　上鑚天坡險如前然自古感詠者希豈其險絶不經¶
　人行者耶¶
蛇鬼悲還怖梯天獨有人豈因徇斗禄臨危試此身¶
　　二¶
六合同一色二儀混莫分何處瞻親舎茫茫盡白雲¶
　　三¶
轅端凌太白馬首控青霄雅懐鸞鶴侣疑此得相邀¶
<pb:KR4e0210_WYG_007-7b>¶
　　四¶
飛鳶看欲跕愁猿怯更唫前峯影天半那隔故園心¶
　　白沙驛三絶¶
雲封疑絶逕崖瀑似懸河回望經行處千峯攅若戈¶
　　二¶
峭壁前相識層巒後復盤坡陀開一掌古驛挂飛湍¶
　　三¶
披席雲同卧盤餐霧共傾等是烟霞境清夢繞南衡¶
<pb:KR4e0210_WYG_007-8a>¶
　　午日白沙驛阻漲感懐二首¶
佳節深山度禽聲破寂寥坐愛溪蒲緑那須漬酒瓢¶
　　二¶
栁暗滄洲路山迴螺浦津羣兒環白髪應憶逺遊人¶
　(予舎地名滄洲/繞洲水名螺溪)¶
　七言絶句¶
　　庚戌之秋敵逼都城聞鴈有感二首¶
鴻鴈翩翩向海邊来從北薊自燕然有無天上催飛將¶
<pb:KR4e0210_WYG_007-8b>¶
曽否山前縛左賢¶
　　二¶
我家匡山雲霞廬計程明日過山居倉皇顧影遙懐侣¶
不次聞聲未勒書¶
　　贈從妺壻張可大歸泰和二首¶
髫齡獵藝擬飛纓紫鋏青貂謁帝京寳馬天邊来共羨¶
春官門下振芳聲¶
　　二¶
<pb:KR4e0210_WYG_007-9a>¶
南歸正逐鴈南翔暫度金陵返豫章即看孤帆匡嶽逺¶
白雲遙指更迴腸¶
　　題松贈李明府二絶¶
翠巘臨流矗鏡中萬松倒挂碧巃嵸主人衣白辭山出¶
應采龍形獻帝宫¶
　　二¶
虬飛夭矯樛枝勁蓋轉扶疎曲榦連但識棟嶐能柱國¶
詎知霜雪㡬經年¶
<pb:KR4e0210_WYG_007-9b>¶
　　題况膳部扇景二絶¶
平湖如練浸寒山耐可乗槎碧漢間㡬載釣鼇今已就¶
絲綸那用羨漁竿¶
　　二¶
舟迴林麓行猶繫月出湖心碎却圓佳景當年遊不極¶
更勞飛夢到江天¶
　　桃源行四首¶
斷隴横岡蒼霧屯停驂為問古桃源共言夜半傳飛檄¶
<pb:KR4e0210_WYG_007-10a>¶
正是當時花竹村¶
　　二¶
腐草樛枝架短橧傍床翁姥鬢鬙鬙笯雞甕粟輸租罄¶
縱到漁郎莫款承¶
　　三¶
秦代衣冠何處誇蹊桃猶發晉時花若論今日衣完肘¶
唯有桃川道士家¶
　　四¶
<pb:KR4e0210_WYG_007-10b>¶
饑媪扶藜訴乞憐石壕悍吏索丁錢撞開籬落聲如豹¶
道是官家入覲年¶
　　過桃源洞再賦二首¶
桃川道士路焚香指㸃秦人古洞傍引入高巖泉灑灑¶
倒看石壑駕飛梁¶
　　二¶
北極宫前山似刀蘇黄渡口挂飛濤峯攅壁絶深難到¶
應有秦人别種桃¶
<pb:KR4e0210_WYG_007-11a>¶
　　蒲圻道上搴帷忽覩疊嶂連霄酷類敝廬前山感¶
　　　憶仲弟¶
共在天南水一鄉相看渺渺隔天長搴帷忽見青冥嶂¶
指㸃還思喚二郎¶
　　聞鴈憶兩舎弟¶
翩翩好作一行飛孤影憐余鬢欲稀每憶高堂春酒熟¶
夢中齊著老萊衣¶
　　過澧懐屈大夫¶
<pb:KR4e0210_WYG_007-11b>¶
道可受兮不可傳虛以待之無為先江潭若肯從漁父¶
芳芷幽蘭應自妍¶
　　同蔡士備衝雨尋藥山古刹敘别二絶¶
松韻還同說偈時峯頭誰度笑聲遲我来不乞山僧法¶
莫擬重經李習之¶
　　二¶
官程苦被白雲牽載酒尋山敞别筵風雨莫憐分手地¶
衡廬已締住山縁¶
<pb:KR4e0210_WYG_007-12a>¶
　　觀漲懐歐陽文朝¶
自憐濟世本非才鞅掌長依楚水隈春到故園新漲滿¶
昔時蘭槳共誰回¶
　　䕫府官舎夢王尚涵三首¶
故人天上跨龍媒旅夜翩然入夢来萬里愁聞䕫子國¶
憐君遙度白鹽堆¶
　　二¶
少小交親白髪催每從南國望金臺故人不厭闗山隔¶
<pb:KR4e0210_WYG_007-12b>¶
清夢還期夜夜来¶
　　三¶
十二巫峯合沓新為雲為雨竟誰真青春卧穏啼猿夜¶
不夢陽臺夢故人¶
　　聴鶯懐鄒繼甫二絶¶
鶯聲日日滿幽林宛轉長唫復短唫不見昔時同聴客¶
啼鶯空作昔時音¶
　　二¶
<pb:KR4e0210_WYG_007-13a>¶
旭日高槐啼欲斷午風深竹弄還長莫言絶域如天外¶
猶有鶯聲似省廊¶
　　度鐵索橋¶
索橋宛似鵲填河詰曉凌風躡屩過始信當年蹈水客¶
只憑忠信出洪波¶
　　七天橋¶
七天漭沆接虚無六合渾淪見一吾度後已知吾喪我¶
不須象罔索𤣥珠¶
<pb:KR4e0210_WYG_007-13b>¶
　　天仙橋¶
乘風飛度萬重雲親受皇人赤玉文為謝慇懃天上侣¶
先天已向語前聞¶
　　山頂晚霽¶
八萬山河一掌寛四天應合作迴闌獨憐到此誰為耦¶
坐共羲和倚日看¶
　　下至梅子坡大雨¶
非烟非霧爛銀光變作屯雲雨欲狂八部仙龍来頃刻¶
<pb:KR4e0210_WYG_007-14a>¶
共留汗漫九天翔¶
　　䝉山丈從武陽驛放舟見憶春日同遊奉答二首¶
平羌江上放孤舟想見峨眉影素秋正是謫仙吟自好¶
那因相伴下渝洲¶
　　二¶
春日曽同聴棹謳青楊白舫共夷猶秋来依舊峨眉月¶
獨羨綸巾照白鷗¶
　　乙亥春日效長慶心身問答三首¶
<pb:KR4e0210_WYG_007-14b>¶
　　心問身¶
心問身云何宴然春晨啼鳥尚高眠饒君安逸君知否¶
不遂公車已一年¶
　　身答心¶
身答心云君莫誇君今住處我為家知君鈍拙家常累¶
不遣家安總是差¶
　　心復答身¶
憐君傀儡不能收專為抽牽豈自由多少抽人隨線斷¶
<pb:KR4e0210_WYG_007-15a>¶
誰從未斷共君休¶
　¶
　¶
　¶
　¶
　¶
　¶
　¶
<pb:KR4e0210_WYG_007-15b>¶
　¶
　¶
　¶
　¶
　¶
　¶
　¶
　衡廬精舎藏稿巻七¶
